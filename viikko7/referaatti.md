Lean tai Lean Thinking, jonka tutkijat MIT:ssä yleistivät, on ollut jo pitkään Toyotan sisäinen tuotantomalli. Sisäisesti sitä kutsutaan The Toyota Wayksi, mutta se on sen jälkeen levinnyt myös muille aloille. Leanin peruspilareita ovat jatkuva status quon kyseenalaistaminen ja ihmisten kunnioittaminen. Näiden lisäksi on tärkeää, että tekemistä parannetaan jatkuvasti (continuous improvement), josta käytetään nimitystä kaizen. Kaizen -mallissa on tärkeää, että tiimit jatkuvasti kyseenalaistavat nykyisiä työskentelymalleja ja kokeilevat uusia, jotta työtä voidaan aina parantaa. Tämän lisäksi on tärkeää, että myös managerit, pomot, jne. ovat perillä siitä mitä heidän alaisensa tekevät, eli johtoryhmien tulisi olla alaistensa kanssa rivityössä, eikä vain istua toimistoissaan.

Lean saa nimensä siitä, miten keskeinen idea työskentelymallissa on arvon maksimointi ja jätteen minimointi. Arvolla tarkoitetaan yleensä jotakin asiakkaalle arvoa tuottavaa - eli asioita, jotka parantavat lopputuotetta. Jätteellä taas ei pelkästään tarkoiteta fyysistä jätettä, vaan myös esim. epätehokkaita työskentelytapoja, jotka hukkaavat aikaa. Jätettä ovat myös monet byrokraattiset prosessit, kuten odottaminen, liikatuotto, turha prosessointi ja standardien pakottaminen. 

Leania sovelletaan nykyään myös ohjelmointituotossa, ja samat periaatteet pätevät. Asiakkaalle tuotetaan arvoa, ja kaikki, mikä estää tämän, pyritään minimoimaan. 
